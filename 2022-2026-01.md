# Jednání mediální komise č. 01/2022-2026

Jednání mediální komise se konalo ve středu 12.4. 2023 od 15:00 hod. v malé horní zasedací místnosti úřadu v Hrabové.

Přítomni:
- Rostislav Gromnica, Miroslav Houžvička, Věra Kročková, Radomír Orkáč, Vendula Margaretis Rechová, Martin Slepička, Karla Slívová.

Hosté:
- Milan Slíva, Jana Tajchmanová, Ilona Hromádková, Libor Hromádka.

Zaslaný program jednání mediální komise 01/2022-2026:
-   Podněty a připomínky k dubnovému vydání Hrabovských listů (předkládá Orkáč).
-   Osnova článků/témat pro květnové vydání Hrabovských listů (předkládá Slívová).
-   Redesign Hrabovských listů (předkládá RMOb, Margaretis Rechová).
-   Inzerce v Hrabovských listech (předkládá RMOb, Slívová).
-   Propagační předměty (předkládá RMOb).
-   Zveřejňování kroniky na webu MOb (předkládá Slepička).
-   Různé.

### Podněty a připomínky k dubnovému vydání Hrabovských listů

-   Vendula Margaretis Rechová:
	- chybí obsah - co se kde můžeme v daném čísle čtenář dočíst,
	- navrhuje pravidelnost rubrik.
- Miroslav Houžvička:
	- logo obce by mělo být barevné,
	- velikost/formát stránky by volil menší (např. B5),
	- logo/znak obce je v některých článcích (plakátcích) špatné,
	- chybí obsah článků na začátku vydání,
	- překlepy v článcích,
	- do kalendáře by si přál uvádět časy akcí.
- Martin Slepička:
	- vzhled úvodní stránky by řešil tak, aby lépe první stánka reprezentovala oficiální vzhled (např. nápis: oficiální zpravodaj městského obvodu).

### Osnova článků/témat pro květnové vydání Hrabovských listů 

*Šéfredaktorka upozornila, že uvedený termín uzávěrky 30.4. 2023 je pouze pro předem dohodnuté články, které je nutné dodat na poslední chvíli, jinak pro všechny platí redakční uzávěrka zapsaná vždy na poslední straně aktuálního vydání zpravodaje.*

- Další návrhy:
	- článek o Jiřím Neuwirtovi (napíše Slívová),
        - článek o pomlázce a kočáru (napíše Orkáč),
        - článek o koncentračním táboře v Hrabové (napíše Orkáč),
        - článek o Kateřinském běhu (napíše Orkáč),
        - článek o pietním aktu (napíše Orkáč),
        - článek o nájmech (napíše Hrabovská),
        - historický článek o farnosti (napíše Slepička). 

### Redesign Hrabovských listů

*Předseda komise na jednání vysvětlil důvody, proč redakční rada požádala starostu Milana Slívu, aby pomohl nově pověřené šéfredaktorce s vysázením textu v jeho layoutu z dřívější spolupráce s Petrem Žižkou.*

Mezi hlavní důvody patřilo:
- Grafička tiskárny avizovala dopředu, že bude mít na konci měsíce března a první dny v měsíci duben dovolenou a redakční rada i zastupitelstvo si přáli, aby vydání vyšlo včas. Díky spolupráce starosty a šéfredaktorky vydání šlo přímo do tisku bez zásahu grafičky a nedošlo tak k více než týdennímu zpoždění z důvodu blížících se Velikonočních svátků - kdy tiskárna netiskne.
- Pověřená šéfredaktorka nebyla seznámena se způsobem předávání článků k sazbě a nemohla ani vycházet z předchozí spolupráce mezi grafičkou a Janem Dvořákem.

*Předseda komise zaslal ostatním členům návrh na redesign Hrabovských listů od Venduly Margaretis Rechové, který byl zároveň dne 14.4. 2023 předložen grafičce tiskárny, aby z něj vycházela při novém grafickém návrhu Hrabovských listů. Nový návrh redakční rada do sepsání tohoto zápisu neměla k dispozici a z tohoto důvodu dosud nebyl přeposlán členům mediální komise.*

Návrh od Venduly Margaretis Rechové přikládám k zápisu formou přílohy 01-2022-2026-design.pdf.

### Inzerce v Hrabovských listech

*Předseda komise shrnul dosavadní postup od roku 2017 a členové komise neměli námitek, aby si to řešila i nadále šéfredaktorka/šéfredaktor s tím, že případné sporné věci bude řešit s redakční radou.*

### Propagační předměty

*Účastníci jednání zasílali návrhy na pořízení propagačních předmětů mailem předsedovi komise s termínem do neděle 16.4. 2023.*        

**Souhrn obdržených návrhů:**
- ponožky, hrníčky, powerbanka, skládací deštník a dřevěný motýlek, puzzle se znakem KD-obce-kostela, pexeso, ilustrovaná mapa stezky Hrabovského rodáka, kelímek, tužky, bloky, pohlednice manželů Hromádkových, co vyrábí místní???, kronika, odznáček (bewooden), kostelík,
- ostatní viz příloha: 01-2022-2026-predmety.jpg.

### Zveřejňování kroniky na webu MOb

*Martin Slepička shrnul výhody a nevýhody zveřejnění kroniky. Okolní obce zveřejňují zápisy v menšině. Nevýhoda: Odborníci na to nemají jednotný názor a kronika je primárně určena budoucím generacím. Přesto by Martin Slepička navrhoval doporučení radě schválit.*

**Hlasování: Komise doporučuje RMOb zveřejnění zápisů kroniky na webu obce (všichni souhlasí).**        

### Různé 

- Předseda komise vysvětlil členům důvod, proč byl tajemník úřadu nucen jednorázově snížit šéfredaktorce odměnu za práci na zpravodaji v měsíci březen 2023. Doporučuje, aby komise navrhla radě  dorovnání odměny do výše odměny předchozího šéfredaktora.
	- **Hlasování: Komise doporučuje RMOb, aby dorovnala pověřené šéfredaktorce odměnu za odvedenou práci v březnu 2023 do výše měsíční odměny bývalého šéfredaktora Hrabovských listů pana Dvořáka (zdržela se Karla Slívová, ostatní souhlasí).**
- Miroslav Houžvička má doma starou kroniku od hrabovských skautů. Paní Tajchmanová napíše do archivu, abychom věděli jak postupovat. 
- Další jednání bude ve středu 10.5. 2023 v 15:00 hod.

Dne 23.4. 2023 zapsal Radomír Orkáč.